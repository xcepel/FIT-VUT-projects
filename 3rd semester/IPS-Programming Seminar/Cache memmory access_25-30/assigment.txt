Vliv vyrovnávacích pamětí (CACHE) na efektivitu přístupu do paměti
==================================================================

Zadavatel: P.Peringer                           (verze 2022-12-09)



Zadání úkolu 3
==============

Použijte (a případně vylepšete) demo příklady p1-matmul a p2-bandwidth (viz
[1]) na alespoň 2 různých počítačích a vyhodnoťte výsledky.  (Limit platí pro
1 osobu, pokud pracujete ve dvojici budou min 4. Vyhněte se serverům na FIT.
Pokud nemáte více strojů, udělejte si virtuální stroj a/nebo zkuste
kontejner. Je dobré udělat více experimentů pro porovnání, případně vyzkoušet
jiné podobné programy.)

Zdůvodněte různé anomálie. Zamyslete se nad chybou měření (vliv zatížení CPU
ostatními procesy, regulace kmitočtu CPU atd.) a nad dalšími souvislostmi
(vliv použitých knihoven, optimalizací překladače atd.). Je vhodné si přečíst
alespoň část z literatury [2] (především z kapitol 3 a 6).

Vytvořte stručnou dokumentaci (stačí UTF-8 text v podobném stylu jako toto
zadání + PDF obrázky -- to vše uložené v adresáři xjmeno??/). K výsledkům
doplňte specifikaci použitých počítačů (CPU,RAM,CACHE).  Předpokládá se
automaticky, že v dokumentaci budou jména autorů, úvod s přehledem použitých
počítačů (pozor, některé nástroje sčítají velikosti cache přes všechna jádra),
popis a vyhodnocení provedených experimentů a případně odkazy na literaturu.
Pokud vylepšíte kód přiložte ho ve vhodně pojmenovaném podadresáři. Rozsah
textu není kritický, důležitější je jeho obsah.


Odevzdání
=========

Jeden soubor "xjmeno??.tar.gz" odevzdejte do neděle 8.1.2022 prostřednictvím
IS k příslušnému termínu. Doporučuji odevzdat alespoň základní verzi dříve.


Hodnocení
=========

Hodnocení proběhne tak, že projdu adresáře xjmeno/ a přidělím body v IS pro
dané xjmeno. Pokud pracujete ve dvojici, udělejte dva xjmeno/ adresáře a sdílené
dokumenty můžete odkazovat přes symlink.


Literatura
==========

1. http://www.fit.vutbr.cz/~peringer/UNOFFICIAL/IPS/demo/ips-2022-12-08-examples.tar.gz

2. https://www.akkadia.org/drepper/cpumemory.pdf